{
  "dataList": [
    {
      "title": "安得广厦千万间，大庇天下寒士俱欢颜！",
      "tname": "茅屋为秋风所破歌",
      "names": "杜甫",
      "times": "唐",
      "id": 0,
      "text": "八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！安得广厦千万间，大庇天下寒士俱欢颜！风雨不动安如山。呜呼！何时眼前突兀见此屋，吾庐独破受冻死亦足！"
    },
    {
      "title": "山不在高，有仙则灵。水不在深，有龙则灵。",
      "tname": "陋室铭",
      "names": "刘禹锡",
      "times": "唐",
      "id": 1,
      "text": "山不在高，有仙则名。水不在深，有龙则灵。斯是陋室，惟吾德馨。苔痕上阶绿，草色入帘青。谈笑有鸿儒，往来无白丁。可以调素琴，阅金经。无丝竹之乱耳，无案牍之劳形。南阳诸葛庐，西蜀子云亭。孔子云：何陋之有？"
    },
    {
      "title": "人生自古谁无死？留取丹心照汗青。",
      "tname": "过零丁洋",
      "names": "文天祥",
      "times": "宋",
      "id": 2,
      "text": "辛苦遭逢起一经，干戈寥落四周星。山河破碎风飘絮，身世浮沉雨打萍。惶恐滩头说惶恐，零丁洋里叹零丁。人生自古谁无死？留取丹心照汗青。"
    },
    {
      "title": "忽如一夜春风来，千树万树梨花开。",
      "tname": "白雪歌送武判官归京",
      "names": "岑参",
      "times": "唐",
      "id": 3,
      "text": "北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。"
    },
    {
      "title": "孤帆远影碧空尽，唯见长江天际流。",
      "tname": "黄鹤楼送孟浩然之广陵",
      "names": "李白",
      "times": "唐",
      "id": 4,
      "text": "故人西辞黄鹤楼，烟花三月下扬州。孤帆远影碧空尽，唯见长江天际流。"
    },
    {
      "title": "谁言寸草心，报得三春晖。",
      "tname": "游子吟",
      "names": "孟郊",
      "times": "唐",
      "id": 5,
      "text": "慈母手中线，游子身上衣。临行密密缝，意恐迟迟归。谁言寸草心，报得三春晖。"
    },
    {
      "title": "两岸猿声啼不住，轻舟已过万重山。",
      "tname": "早发白帝城 / 白帝下江陵",
      "names": "李白",
      "times": "唐",
      "id": 6,
      "text": "朝辞白帝彩云间，千里江陵一日还。两岸猿声啼不住，轻舟已过万重山。"
    },
    {
      "title": "长风破浪会有时，直挂云帆济沧海。",
      "tname": "行路难·其一",
      "names": "李白",
      "times": "唐",
      "id": 7,
      "text": "金樽清酒斗十千，玉盘珍羞直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难，行路难，多歧路，今安在？长风破浪会有时，直挂云帆济沧海。"
    },
    {
      "title": "抽刀断水水更流，举杯消愁愁更愁。",
      "tname": "宣州谢朓楼饯别校书叔云",
      "names": "李白",
      "times": "唐",
      "id": 8,
      "text": "弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯消愁愁更愁。人生在世不称意，明朝散发弄扁舟。"
    },
    {
      "title": "地崩山摧壮士死，然后天梯石栈相钩连。",
      "tname": "蜀道难",
      "names": "李白",
      "times": "唐",
      "id": 9,
      "text": "噫吁嚱，危乎高哉！蜀道之难，难于上青天！蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿猱欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还？畏途巉岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难，难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧豗，砯崖转石万壑雷。其险也如此，嗟尔远道之人胡为乎来哉！剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇；磨牙吮血，杀人如麻。锦城虽云乐，不如早还家。蜀道之难，难于上青天，侧身西望长咨嗟！"
    },
    {
      "title": "云想衣裳花想容，春风拂槛露华浓。",
      "tname": "清平调·其一",
      "names": "李白",
      "times": "唐",
      "id": 10,
      "text": "云想衣裳花想容，春风拂槛露华浓。若非群玉山头见，会向瑶台月下逢。"
    },
    {
      "title": "青山隐隐水迢迢， 秋尽江南草未凋。",
      "tname": "寄扬州韩绰判官",
      "names": "杜牧",
      "times": "唐",
      "id": 11,
      "text": "青山隐隐水迢迢，秋尽江南草未凋。二十四桥明月夜，玉人何处教吹箫。"
    },
    {
      "title": "念天地之悠悠，独怆然而涕下。",
      "tname": "登幽州台歌",
      "names": "陈子昂",
      "times": "唐",
      "id": 12,
      "text": "前不见古人，后不见来者。念天地之悠悠，独怆然而涕下！"
    },
    {
      "title": "但使龙城飞将在，不教胡马度阴山。",
      "tname": "出塞二首·其一",
      "names": "王昌龄",
      "times": "唐",
      "id": 13,
      "text": "秦时明月汉时关，万里长征人未还。但使龙城飞将在，不教胡马度阴山。"
    },
    {
      "title": "劝君更尽一杯酒，西出阳关无故人。",
      "tname": "渭城曲 / 送元二使安西",
      "names": "王维",
      "times": "唐",
      "id": 14,
      "text": "渭城朝雨浥轻尘，客舍青青柳色新。劝君更尽一杯酒，西出阳关无故人。"
    },
    {
      "title": "黄尘足今古，白骨乱蓬蒿。",
      "tname": "塞下曲·饮马渡秋水",
      "names": "王昌龄",
      "times": "唐",
      "id": 15,
      "text": "饮马渡秋水，水寒风似刀。平沙日未没，黯黯见临洮。昔日长城战，咸言意气高。黄尘足今古，白骨乱蓬蒿。"
    },
    {
      "title": "海上生明月，天涯共此时。",
      "tname": "望月怀远 / 望月怀古",
      "names": "张九龄",
      "times": "唐", 
      "id": 16,
      "text": "海上生明月，天涯共此时。情人怨遥夜，竟夕起相思。灭烛怜光满，披衣觉露滋。不堪盈手赠，还寝梦佳期。"
    },
    {
      "title": "胡雁哀鸣夜夜飞，胡儿眼泪双双落。",
      "tname": "古从军行",
      "names": "李颀",
      "times": "唐",
      "id": 17,
      "text": "白日登山望烽火，黄昏饮马傍交河。行人刁斗风沙暗，公主琵琶幽怨多。野云万里无城郭，雨雪纷纷连大漠。胡雁哀鸣夜夜飞，胡儿眼泪双双落。闻道玉门犹被遮，应将性命逐轻车。年年战骨埋荒外，空见蒲桃入汉家。"
    },
    {
      "title": "路出寒云外，人归暮雪时。",
      "tname": "李端公 / 送李端",
      "names": "卢纶",
      "times": "唐",
      "id": 18,
      "text": "故关衰草遍，离别正堪悲。路出寒云外，人归暮雪时。少孤为客早，多难识君迟。掩泪空相向，风尘何处期。"
    },
    {
      "title": "月落乌啼霜满天，江枫渔火对愁眠。",
      "tname": "枫桥夜泊 / 夜泊枫江",
      "names": "张继",
      "times": "唐",
      "id": 19,
      "text": "月落乌啼霜满天，江枫渔火对愁眠。姑苏城外寒山寺，夜半钟声到客船。"
    },
    {
      "title": "今夜偏知春气暖，虫声新透绿窗纱。",
      "tname": "月夜 / 夜月",
      "names": "刘方平",
      "times": "唐",
      "id": 20,
      "text": "更深月色半人家，北斗阑干南斗斜。今夜偏知春气暖，虫声新透绿窗纱。"
    },
    {
      "title": "野火烧不尽，春风吹又生。",
      "tname": "草 / 赋得古原草送别",
      "names": "白居易",
      "times": "唐",
      "id": 21,
      "text": "离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。"
    },
    {
      "title": "夕阳无限好，只是近黄昏。",
      "tname": "乐游原 / 登乐游原",
      "names": "李商隐",
      "times": "唐",
      "id": 22,
      "text": "向晚意不适，驱车登古原。夕阳无限好，只是近黄昏。"
    },
    {
      "title": "马上相逢无纸笔，凭君传语报平安。",
      "tname": "逢入京使",
      "names": "岑参",
      "times": "唐",
      "id": 23,
      "text": "故园东望路漫漫，双袖龙钟泪不干。马上相逢无纸笔，凭君传语报平安。"
    },
    {
      "title": "醉卧沙场君莫笑，古来征战几人回？",
      "tname": "凉州词二首·其一",
      "names": "王翰",
      "times": "唐",
      "id": 24,
      "text": "葡萄美酒夜光杯，欲饮琵琶马上催。醉卧沙场君莫笑，古来征战几人回？"
    },
    {
      "title": "海内存知己，天涯若比邻。",
      "tname": "送杜少府之任蜀州 / 送杜少府之任蜀川",
      "names": "、王勃",
      "times": "唐",
      "id": 25,
      "text": "城阙辅三秦，风烟望五津。与君离别意，同是宦游人。海内存知己，天涯若比邻。无为在歧路，儿女共沾巾。"
    },
    {
      "title": "木落雁南度，北风江上寒。",
      "tname": "孟浩然早寒江上有怀 / 早寒有怀 / 江上思归",
      "names": "孟浩然",
      "times": "唐",
      "id": 26,
      "text": "木落雁南度，北风江上寒。我家襄水曲，遥隔楚云端。乡泪客中尽，孤帆天际看。迷津欲有问，平海夕漫漫。"
    },
    {
      "title": "春蚕到死丝方尽，蜡炬成灰泪始干。",
      "tname": "无题·相见时难别亦难",
      "names": "李商隐",
      "times": "唐",
      "id": 27,
      "text": "相见时难别亦难，东风无力百花残。春蚕到死丝方尽，蜡炬成灰泪始干。晓镜但愁云鬓改，夜吟应觉月光寒。蓬山此去无多路，青鸟殷勤为探看。"
    },
    {
      "title": "坐观垂钓者，徒有羡鱼情。",
      "tname": "望洞庭湖赠张丞相 / 临洞庭",
      "names": "孟浩然",
      "times": "唐",
      "id": 28,
      "text": "八月湖水平，涵虚混太清。气蒸云梦泽，波撼岳阳城。欲济无舟楫，端居耻圣明。坐观垂钓者，徒有羡鱼情。"
    },
    {
      "title": "万籁此都寂，但馀钟磬音。",
      "tname": "题破山寺后禅院",
      "names": "常建",
      "times": "唐",
      "id": 29,
      "text": "清晨入古寺，初日照高林。曲径通幽处，禅房花木深。山光悦鸟性，潭影空人心。万籁此都寂，但余钟磬音。"
    },
    {
      "title": "身无彩凤双飞翼，心有灵犀一点通。",
      "tname": "无题·昨夜星辰昨夜风",
      "names": "李商隐",
      "times": "唐",
      "id": 30,
      "text": "昨夜星辰昨夜风，画楼西畔桂堂东。身无彩凤双飞翼，心有灵犀一点通。隔座送钩春酒暖，分曹射覆蜡灯红。嗟余听鼓应官去，走马兰台类转蓬。"
    },
    {
      "title": "日暮乡关何处是？烟波江上使人愁。",
      "tname": "黄鹤楼 / 登黄鹤楼",
      "names": "崔颢",
      "times": "唐",
      "id": 31,
      "text": "昔人已乘黄鹤去，此地空余黄鹤楼。黄鹤一去不复返，白云千载空悠悠。晴川历历汉阳树，芳草萋萋鹦鹉洲。日暮乡关何处是？烟波江上使人愁。"
    },
    {
      "title": "漠漠水田飞白鹭，阴阴夏木啭黄鹂。",
      "tname": "积雨辋川庄作 / 秋归辋川庄作",
      "names": "王维",
      "times": "唐",
      "id": 32,
      "text": "积雨空林烟火迟，蒸藜炊黍饷东菑。漠漠水田飞白鹭，阴阴夏木啭黄鹂。山中习静观朝槿，松下清斋折露葵。野老与人争席罢，海鸥何事更相疑。"
    },
    {
      "title": "遥知兄弟登高处，遍插茱萸少一人。",
      "tname": "九月九日忆山东兄弟",
      "names": "王维",
      "times": "唐",
      "id": 33,
      "text": "独在异乡为异客，每逢佳节倍思亲。遥知兄弟登高处，遍插茱萸少一人。"
    },
    {
      "title": "空山松子落，幽人应未眠。",
      "tname": "秋夜寄邱员外 / 秋夜寄丘二十二员外",
      "names": "韦应物",
      "times": "唐",
      "id": 34,
      "text": "怀君属秋夜，散步咏凉天。空山松子落，幽人应未眠。"
    },
    {
      "title": "终南阴岭秀，积雪浮云端。",
      "tname": "终南望余雪",
      "names": "祖咏",
      "times": "唐",
      "id": 35,
      "text": "终南阴岭秀，积雪浮云端。林表明霁色，城中增暮寒。"
    },
    {
      "title": "天生我材必有用，千金散尽还复来。",
      "tname": "将进酒·君不见",
      "names": "李白",
      "times": "唐",
      "id": 36,
      "text": "君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。"
    },
    {
      "title": "感时花溅泪，恨别鸟惊心。",
      "tname": "春望",
      "names": "杜甫",
      "times": "唐",
      "id": 37,
      "text": "国破山河在，城春草木深。感时花溅泪，恨别鸟惊心。烽火连三月，家书抵万金。白头搔更短，浑欲不胜簪。"
    },
    {
      "title": "举头望明月，低头思故乡。",
      "tname": "静夜思",
      "names": "李白",
      "times": "唐",
      "id": 38,
      "text": "床前明月光，疑是地上霜。举头望明月，低头思故乡。"
    },
    {
      "title": "千山鸟飞绝，万径人踪灭。",
      "tname": "江雪",
      "names": "柳宗元",
      "times": "唐",
      "id": 39,
      "text": "千山鸟飞绝，万径人踪灭。孤舟蓑笠翁，独钓寒江雪。"
    },
    {
      "title": "君问归期未有期，巴山夜雨涨秋池。",
      "tname": "夜雨寄北",
      "names": "李商隐",
      "times": "唐",
      "id": 40,
      "text": "君问归期未有期，巴山夜雨涨秋池。何当共剪西窗烛，却话巴山夜雨时。"
    },
    {
      "title": "欲穷千里目，更上一层楼。",
      "tname": "登鹳雀楼",
      "names": "王之涣 ",
      "times": "唐",
      "id": 41,
      "text": "白日依山尽，黄河入海流。欲穷千里目，更上一层楼。"
    },
    {
      "title": "夜来风雨声，花落知多少。",
      "tname": "春晓",
      "names": "孟浩然",
      "times": "唐",
      "id": 42,
      "text": "春眠不觉晓，处处闻啼鸟。夜来风雨声，花落知多少。"
    },
    {
      "title": "烟笼寒水月笼沙，夜泊秦淮近酒家。",
      "tname": "泊秦淮",
      "names": "杜牧",
      "times": "唐",
      "id": 43,
      "text": "烟笼寒水月笼沙，夜泊秦淮近酒家。商女不知亡国恨，隔江犹唱后庭花。"
    },
    {
      "title": "庄生晓梦迷蝴蝶，望帝春心托杜鹃。",
      "tname": "锦瑟",
      "names": "李商隐",
      "times": "唐",
      "id": 44,
      "text": "锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然。"
    },
    {
      "title": "春潮带雨晚来急，野渡无人舟自横。",
      "tname": "滁州西涧",
      "names": "韦应物",
      "times": "唐",
      "id": 45,
      "text": "独怜幽草涧边生，上有黄鹂深树鸣。春潮带雨晚来急，野渡无人舟自横。"
    },
    {
      "title": "嫦娥应悔偷灵药，碧海青天夜夜心。",
      "tname": "嫦娥",
      "names": "李商隐",
      "times": "唐",
      "id": 46,
      "text": "云母屏风烛影深，长河渐落晓星沉。嫦娥应悔偷灵药，碧海青天夜夜心。"
    },
    {
      "title": "明月松间照，清泉石上流。",
      "tname": "山居秋暝",
      "names": "王维",
      "times": "唐",
      "id": 47,
      "text": "空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。"
    },
    {
      "title": "洛阳亲友如相问，一片冰心在玉壶。",
      "tname": "芙蓉楼送辛渐",
      "names": "王昌龄",
      "times": "唐",
      "id": 48,
      "text": "寒雨连江夜入吴，平明送客楚山孤。洛阳亲友如相问，一片冰心在玉壶。"
    },
    {
      "title": "少小离家老大回，乡音无改鬓毛衰。",
      "tname": "回乡偶书二首·其一",
      "names": "贺知章",
      "times": "唐",
      "id": 49,
      "text": "少小离家老大回，乡音无改鬓毛衰。儿童相见不相识，笑问客从何处来。"
    },
    {
      "title": "会当凌绝顶，一览众山小。",
      "tname": "望岳",
      "names": "杜甫",
      "times": "唐",
      "id": 50,
      "text": "岱宗夫如何？齐鲁青未了。造化钟神秀，阴阳割昏晓。荡胸生曾云，决眦入归鸟。会当凌绝顶，一览众山小。"
    },
    {
      "title": "开轩面场圃，把酒话桑麻。",
      "tname": "过故人庄",
      "names": "孟浩然",
      "times": "唐",
      "id": 51,
      "text": "故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。"
    },
    {
      "title": "正是江南好风景，落花时节又逢君。",
      "tname": "江南逢李龟年",
      "names": "杜甫",
      "times": "唐",
      "id": 52,
      "text": "岐王宅里寻常见，崔九堂前几度闻。正是江南好风景，落花时节又逢君。"
    },
    {
      "title": "回眸一笑百媚生，六宫粉黛无颜色。",
      "tname": "长恨歌",
      "names": "白居易",
      "times": "唐",
      "id": 53,
      "text": "汉皇重色思倾国，御宇多年求不得。杨家有女初长成，养在深闺人未识。天生丽质难自弃，一朝选在君王侧。回眸一笑百媚生，六宫粉黛无颜色。春寒赐浴华清池，温泉水滑洗凝脂。侍儿扶起娇无力，始是新承恩泽时。云鬓花颜金步摇，芙蓉帐暖度春宵。春宵苦短日高起，从此君王不早朝。承欢侍宴无闲暇，春从春游夜专夜。后宫佳丽三千人，三千宠爱在一身。金屋妆成娇侍夜，玉楼宴罢醉和春。姊妹弟兄皆列土，可怜光彩生门户。遂令天下父母心，不重生男重生女。骊宫高处入青云，仙乐风飘处处闻。缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。九重城阙烟尘生，千乘万骑西南行。翠华摇摇行复止，西出都门百余里。六军不发无奈何，宛转蛾眉马前死。花钿委地无人收，翠翘金雀玉搔头。君王掩面救不得，回看血泪相和流。黄埃散漫风萧索，云栈萦纡登剑阁。峨嵋山下少人行，旌旗无光日色薄。 蜀江水碧蜀山青，圣主朝朝暮暮情。行宫见月伤心色，夜雨闻铃肠断声。天旋地转回龙驭，到此踌躇不能去。马嵬坡下泥土中，不见玉颜空死处。君臣相顾尽沾衣，东望都门信马归。归来池苑皆依旧，太液芙蓉未央柳。芙蓉如面柳如眉，对此如何不泪垂。春风桃李花开夜，秋雨梧桐叶落时。西宫南苑多秋草，落叶满阶红不扫。梨园弟子白发新，椒房阿监青娥老。夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。临邛道士鸿都客，能以精诚致魂魄。为感君王辗转思，遂教方士殷勤觅。排空驭气奔如电，升天入地求之遍。上穷碧落下黄泉，两处茫茫皆不见。忽闻海上有仙山，山在虚无缥渺间。楼阁玲珑五云起，其中绰约多仙子。中有一人字太真，雪肤花貌参差是。金阙西厢叩玉扃，转教小玉报双成。闻道汉家天子使，九华帐里梦魂惊。揽衣推枕起徘徊，珠箔银屏迤逦开。云鬓半偏新睡觉，花冠不整下堂来。风吹仙袂飘飖举，犹似霓裳羽衣舞。玉容寂寞泪阑干，梨花一枝春带雨。含情凝睇谢君王，一别音容两渺茫。昭阳殿里恩爱绝，蓬莱宫中日月长。回头下望人寰处，不见长安见尘雾。惟将旧物表深情，钿合金钗寄将去。钗留一股合一扇，钗擘黄金合分钿。但教心似金钿坚，天上人间会相见。临别殷勤重寄词，词中有誓两心知。七月七日长生殿，夜半无人私语时。在天愿作比翼鸟，在地愿为连理枝。天长地久有时尽，此恨绵绵无绝期。"
    },
    {
      "title": "白日放歌须纵酒，青春作伴好还乡。",
      "tname": "闻官军收河南河北",
      "names": "杜甫",
      "times": "唐",
      "id": 54,
      "text": "剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。"
    },
    {
      "title": "天阶夜色凉如水，坐看牵牛织女星。",
      "tname": "秋夕",
      "names": "杜牧",
      "times": "唐",
      "id": 55,
      "text": "银烛秋光冷画屏，轻罗小扇扑流萤。天阶夜色凉如水，坐看牵牛织女星。"
    },
    {
      "title": "深林人不知，明月来相照。",
      "tname": "竹里馆",
      "names": "王维",
      "times": "唐",
      "id": 56,
      "text": "独坐幽篁里，弹琴复长啸。深林人不知，明月来相照。"
    },
    {
      "title": "旧时王谢堂前燕，飞入寻常百姓家。",
      "tname": "乌衣巷",
      "names": "刘禹锡",
      "times": "唐",
      "id": 57,
      "text": "朱雀桥边野草花，乌衣巷口夕阳斜。旧时王谢堂前燕，飞入寻常百姓家。"
    },
    {
      "title": "无边落木萧萧下，不尽长江滚滚来。",
      "tname": "登高",
      "names": "杜甫",
      "times": "唐",
      "id": 58,
      "text": "风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。"
    },
    {
      "title": "海日生残夜，江春入旧年。",
      "tname": "次北固山下",
      "names": "王湾",
      "times": "唐",
      "id": 59,
      "text": "客路青山外，行舟绿水前。潮平两岸阔，风正一帆悬。海日生残夜，江春入旧年。乡书何处达？归雁洛阳边。"
    },
    {
      "title": "浮云游子意，落日故人情。",
      "tname": "送友人",
      "names": "李白",
      "times": "唐",
      "id": 60,
      "text": "青山横北郭，白水绕东城。此地一为别，孤蓬万里征。浮云游子意，落日故人情。挥手自兹去，萧萧班马鸣。"
    },
    {
      "title": "空山不见人，但闻人语响。",
      "tname": "鹿柴",
      "names": "王维",
      "times": "唐",
      "id": 61,
      "text": "空山不见人，但闻人语响。返景入深林，复照青苔上。"
    },
    {
      "title": "野旷天低树，江清月近人。",
      "tname": "宿建德江",
      "names": "孟浩然",
      "times": "唐",
      "id": 62,
      "text": "移舟泊烟渚，日暮客愁新。野旷天低树，江清月近人。"
    },
    {
      "title": "举杯邀明月，对影成三人。",
      "tname": "月下独酌四首·其一",
      "names": "李白",
      "times": "唐",
      "id": 63,
      "text": "花间一壶酒，独酌无相亲。举杯邀明月，对影成三人。月既不解饮，影徒随我身。暂伴月将影，行乐须及春。我歌月徘徊，我舞影零乱。醒时相交欢，醉后各分散。永结无情游，相期邈云汉。"
    },
    {
      "title": "花开堪折直须折，莫待无花空折枝。",
      "tname": "金缕衣",
      "names": "无名氏",
      "times": "唐",
      "id": 64,
      "text": "劝君莫惜金缕衣，劝君惜取少年时。花开堪折直须折，莫待无花空折枝。"
    },
    {
      "title": "露从今夜白，月是故乡明。",
      "tname": "宿建德江",
      "names": "孟浩然",
      "times": "唐",
      "id": 65,
      "text": "戍鼓断人行，边秋一雁声。露从今夜白，月是故乡明。有弟皆分散，无家问死生。寄书长不达，况乃未休兵。"
    },
    {
      "title": "晚来天欲雪，能饮一杯无？",
      "tname": "问刘十九",
      "names": "白居易",
      "times": "唐",
      "id": 66,
      "text": "绿蚁新醅酒，红泥小火炉。晚来天欲雪，能饮一杯无？"
    },
    {
      "title": "三顾频烦天下计，两朝开济老臣心。",
      "tname": "蜀相",
      "names": "杜甫",
      "times": "唐",
      "id": 67,
      "text": "丞相祠堂何处寻，锦官城外柏森森。映阶碧草自春色，隔叶黄鹂空好音。三顾频烦天下计，两朝开济老臣心。出师未捷身先死，长使英雄泪满襟。"
    },
    {
      "title": "东风不与周郎便，铜雀春深锁二乔。",
      "tname": "赤壁",
      "names": "杜牧",
      "times": "唐",
      "id": 68,
      "text": "折戟沉沙铁未销，自将磨洗认前朝。东风不与周郎便，铜雀春深锁二乔。"
    },
    {
      "title": "安能摧眉折腰事权贵，使我不得开心颜！",
      "tname": "梦游天姥吟留别 / 别东鲁诸公",
      "names": "李白",
      "times": "唐",
      "id": 69,
      "text": "海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，訇然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。世间行乐亦如此，古来万事东流水。别君去兮何时还？且放白鹿青崖间。须行即骑访名山。安能摧眉折腰事权贵，使我不得开心颜！"
    },
    {
      "title": "山随平野尽，江入大荒流。",
      "tname": "渡荆门送别",
      "names": "李白",
      "times": "唐",
      "id": 70,
      "text": "渡远荆门外，来从楚国游。山随平野尽，江入大荒流。月下飞天镜，云生结海楼。仍怜故乡水，万里送行舟。"
    },
    {
      "title": "日暮汉宫传蜡烛，轻烟散入五侯家。",
      "tname": "寒食 / 寒食日即事",
      "names": "韩翃",
      "times": "唐",
      "id": 71,
      "text": "春城无处不飞花，寒食东风御柳斜。日暮汉宫传蜡烛，轻烟散入五侯家。"
    },
    {
      "title": "月黑雁飞高，单于夜遁逃。",
      "tname": "和张仆射塞下曲·其三",
      "names": "卢纶",
      "times": "唐",
      "id": 72,
      "text": "月黑雁飞高，单于夜遁逃。欲将轻骑逐，大雪满弓刀。"
    },
    {
      "title": "春草明年绿，王孙归不归。",
      "tname": "送别 / 山中送别 / 送友",
      "names": "王维",
      "times": "唐",
      "id": 73,
      "text": "山中相送罢，日暮掩柴扉。春草明年绿，王孙归不归。"
    },
    {
      "title": "青山隐隐水迢迢，秋尽江南草未凋。",
      "tname": "寄扬州韩绰判官",
      "names": "杜牧",
      "times": "唐",
      "id": 74,
      "text": "青山隐隐水迢迢，秋尽江南草未凋。二十四桥明月夜，玉人何处教吹箫。"
    },
    {
      "title": "行到水穷处，坐看云起时。",
      "tname": "终南别业",
      "names": "王维",
      "times": "唐",
      "id": 75,
      "text": "中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。"
    },
    {
      "title": "荷笠带斜阳，青山独归远。",
      "tname": "送灵澈上人",
      "names": "刘长卿",
      "times": "唐",
      "id": 76,
      "text": "苍苍竹林寺，杳杳钟声晚。荷笠带斜阳，青山独归远。"
    },
    {
      "title": "功盖三分国，名成八阵图。",
      "tname": "八阵图",
      "names": "杜甫",
      "times": "唐",
      "id": 77,
      "text": "功盖三分国，名成八阵图。江流石不转，遗恨失吞吴。"
    },
    {
      "title": "可怜夜半虚前席，不问苍生问鬼神。",
      "tname": "贾生",
      "names": "李商隐",
      "times": "唐",
      "id": 78,
      "text": "宣室求贤访逐臣，贾生才调更无伦。可怜夜半虚前席，不问苍生问鬼神。"
    },
    {
      "title": "秋风吹不尽，总是玉关情。",
      "tname": "子夜吴歌·秋歌",
      "names": "李白",
      "times": "唐",
      "id": 79,
      "text": "长安一片月，万户捣衣声。秋风吹不尽，总是玉关情。何日平胡虏，良人罢远征。"
    },
    {
      "title": "近乡情更怯，不敢问来人。",
      "tname": "渡汉江",
      "names": "宋之问",
      "times": "唐",
      "id": 80,
      "text": "岭外音书断，经冬复历春。近乡情更怯，不敢问来人。"
    },
    {
      "title": "总为浮云能蔽日，长安不见使人愁。",
      "tname": "登金陵凤凰台",
      "names": "李白",
      "times": "唐",
      "id": 81,
      "text": "凤凰台上凤凰游，凤去台空江自流。吴宫花草埋幽径，晋代衣冠成古丘。三山半落青天外，二水中分白鹭洲。总为浮云能蔽日，长安不见使人愁。"
    },
    {
      "title": "亲朋无一字，老病有孤舟。",
      "tname": "登岳阳楼",
      "names": "杜甫",
      "times": "唐",
      "id": 82,
      "text": "昔闻洞庭水，今上岳阳楼。吴楚东南坼，乾坤日夜浮。亲朋无一字，老病有孤舟。戎马关山北，凭轩涕泗流。"
    },
    {
      "title": "飘飘何所似，天地一沙鸥。",
      "tname": "旅夜书怀",
      "names": "杜甫",
      "times": "唐",
      "id": 83,
      "text": "细草微风岸，危樯独夜舟。星垂平野阔，月涌大江流。名岂文章著，官应老病休。飘飘何所似，天地一沙鸥。"
    },
    {
      "title": "明月出天山，苍茫云海间。",
      "tname": "关山月",
      "names": "李白",
      "times": "唐",
      "id": 84,
      "text": "明月出天山，苍茫云海间。长风几万里，吹度玉门关。汉下白登道，胡窥青海湾。由来征战地，不见有人还。戍客望边色，思归多苦颜。高楼当此夜，叹息未应闲。"
    },
    {
      "title": "君自故乡来，应知故乡事。",
      "tname": "杂诗三首·其二",
      "names": "王维",
      "times": "唐",
      "id": 85,
      "text": "君自故乡来，应知故乡事。来日绮窗前，寒梅著花未？"
    },
    {
      "title": "桃花尽日随流水，洞在清溪何处边。",
      "tname": "桃花溪",
      "names": "张旭",
      "times": "唐",
      "id": 86,
      "text": "隐隐飞桥隔野烟，石矶西畔问渔船。桃花尽日随流水，洞在清溪何处边。"
    },
    {
      "title": "锦江春色来天地，玉垒浮云变古今。",
      "tname": "登楼",
      "names": "杜甫",
      "times": "唐",
      "id": 87,
      "text": "花近高楼伤客心，万方多难此登临。锦江春色来天地，玉垒浮云变古今。北极朝廷终不改，西山寇盗莫相侵。可怜后主还祠庙，日暮聊为《梁甫吟》。"
    },
    {
      "title": "八骏日行三万里，穆王何事不重来。",
      "tname": "瑶池",
      "names": "李商隐",
      "times": "唐",
      "id": 88,
      "text": "瑶池阿母绮窗开，黄竹歌声动地哀。八骏日行三万里，穆王何事不重来。"
    },
    {
      "title": "忽见陌头杨柳色，悔教夫婿觅封侯。",
      "tname": "闺怨",
      "names": "王昌龄",
      "times": "唐",
      "id": 89,
      "text": "闺中少妇不知愁，春日凝妆上翠楼。忽见陌头杨柳色，悔教夫婿觅封侯。"
    },
    {
      "title": "肯与邻翁相对饮，隔篱呼取尽馀杯。",
      "tname": "客至",
      "names": "杜甫",
      "times": "唐",
      "id": 90,
      "text": "舍南舍北皆春水，但见群鸥日日来。花径不曾缘客扫，蓬门今始为君开。盘飧市远无兼味，樽酒家贫只旧醅。肯与邻翁相对饮，隔篱呼取尽馀杯。"
    },
    {
      "title": "将军金甲夜不脱，半夜军行戈相拨，风头如刀面如割。",
      "tname": "走马川行奉送出师西征 / 走马川行奉送封大夫出师西征",
      "names": "岑参",
      "times": "唐",
      "id": 91,
      "text": "君不见走马川行雪海边，平沙莽莽黄入天。轮台九月风夜吼，一川碎石大如斗，随风满地石乱走。匈奴草黄马正肥，金山西见烟尘飞，汉家大将西出师。将军金甲夜不脱，半夜军行戈相拨，风头如刀面如割。马毛带雪汗气蒸，五花连钱旋作冰，幕中草檄砚水凝。虏骑闻之应胆慑，料知短兵不敢接，车师西门伫献捷。"
    },
    {
      "title": "田园寥落干戈后，骨肉流离道路中。",
      "tname": "望月有感",
      "names": "白居易",
      "times": "唐",
      "id": 92,
      "text": "自河南经乱，关内阻饥，兄弟离散，各在一处。因望月有感，聊书所怀，寄上浮梁大兄、於潜七兄、乌江十五兄，兼示符离及下邽弟妹。时难年荒世业空，弟兄羁旅各西东。田园寥落干戈后，骨肉流离道路中。吊影分为千里雁，辞根散作九秋蓬。共看明月应垂泪，一夜乡心五处同。"
    },
    {
      "title": "可怜无定河边骨，犹是春闺梦里人！",
      "tname": "陇西行四首·其二",
      "names": "陈陶",
      "times": "唐",
      "id": 93,
      "text": "誓扫匈奴不顾身，五千貂锦丧胡尘。可怜无定河边骨，犹是春闺梦里人！"
    },
    {
      "title": "妆罢低声问夫婿，画眉深浅入时无。",
      "tname": "近试上张籍水部 / 近试上张水部 / 闺意献张水部",
      "names": "朱庆馀",
      "times": "唐",
      "id": 94,
      "text": "洞房昨夜停红烛，待晓堂前拜舅姑。妆罢低声问夫婿，画眉深浅入时无。"
    }, 
    {
      "title": "千秋万岁名，寂寞身后事。",
      "tname": "梦李白二首·其二",
      "names": "杜甫",
      "times": "唐",
      "id": 95,
      "text": "浮云终日行，游子久不至。三夜频梦君，情亲见君意。告归常局促，苦道来不易。江湖多风波，舟楫恐失坠。出门搔白首，若负平生志。冠盖满京华，斯人独憔悴。孰云网恢恢，将老身反累。千秋万岁名，寂寞身后事。"
    },
    {
      "title": "新鬼烦冤旧鬼哭，天阴雨湿声啾啾！",
      "tname": "兵车行",
      "names": "杜甫",
      "times": "唐",
      "id": 96,
      "text": "车辚辚，马萧萧，行人弓箭各在腰。耶娘妻子走相送，尘埃不见咸阳桥。牵衣顿足拦道哭，哭声直上干云霄。道傍过者问行人，行人但云点行频。或从十五北防河，便至四十西营田。去时里正与裹头，归来头白还戍边。边庭流血成海水，武皇开边意未已。君不闻汉家山东二百州，千村万落生荆杞。纵有健妇把锄犁，禾生陇亩无东西。况复秦兵耐苦战，被驱不异犬与鸡。长者虽有问，役夫敢申恨？且如今年冬，未休关西卒。县官急索租，租税从何出？信知生男恶，反是生女好。生女犹得嫁比邻，生男埋没随百草。君不见，青海头，古来白骨无人收。新鬼烦冤旧鬼哭，天阴雨湿声啾啾！"
    },
    {
      "title": "千载琵琶作胡语，分明怨恨曲中论。",
      "tname": "咏怀古迹（其三）",
      "names": "杜甫",
      "times": "唐",
      "id": 97,
      "text": "群山万壑赴荆门，生长明妃尚有村。一去紫台连朔漠，独留青冢向黄昏。画图省识春风面，环珮空归夜月魂。千载琵琶作胡语，分明怨恨曲中论。"
    },
    {
      "title": "人世几回伤往事，山形依旧枕寒流。",
      "tname": "西塞山怀古",
      "names": "刘禹锡",
      "times": "唐",
      "id": 98,
      "text": "王濬楼船下益州，金陵王气黯然收。千寻铁锁沉江底，一片降幡出石头。人世几回伤往事，山形依旧枕寒流。今逢四海为家日，故垒萧萧芦荻秋。"
    },
    {
      "title": "回看天际下中流，岩上无心云相逐。",
      "tname": "渔翁",
      "names": "柳宗元",
      "times": "唐",
      "id": 99,
      "text": "渔翁夜傍西岩宿，晓汲清湘燃楚竹。烟销日出不见人，欸乃一声山水绿。回看天际下中流，岩上无心云相逐。"
    },
    {
      "title": "无人信高洁，谁为表予心。",
      "tname": "咏蝉 / 在狱咏蝉",
      "names": "骆宾王",
      "times": "唐",
      "id": 100,
      "text": "西陆蝉声唱，南冠客思侵。那堪玄鬓影，来对白头吟。露重飞难进，风多响易沉。无人信高洁，谁为表予心。"
    },
    {
      "title": "平明寻白羽，没在石棱中。",
      "tname": "和张仆射塞下曲·其二",
      "names": "卢纶",
      "times": "唐",
      "id": 101,
      "text": "林暗草惊风，将军夜引弓。平明寻白羽，没在石棱中。"
    },
    {
      "title": "诚知此恨人人有，贫贱夫妻百事哀。",
      "tname": "遣悲怀三首·其二",
      "names": "元稹",
      "times": "唐",
      "id": 102,
      "text": "昔日戏言身后事，今朝都到眼前来。衣裳已施行看尽，针线犹存未忍开。尚想旧情怜婢仆，也曾因梦送钱财。诚知此恨人人有，贫贱夫妻百事哀。"
    },
    {
      "title": "燕草如碧丝，秦桑低绿枝。",
      "tname": "春思",
      "names": "李白",
      "times": "唐",
      "id": 103,
      "text": "燕草如碧丝，秦桑低绿枝。当君怀归日，是妾断肠时。春风不相识，何事入罗帏。"
    },
    {
      "title": "多情却似总无情，唯觉樽前笑不成。",
      "tname": "赠别",
      "names": "杜牧",
      "times": "唐",
      "id": 104,
      "text": "多情却似总无情，唯觉樽前笑不成。蜡烛有心还惜别，替人垂泪到天明。"
    },
    {
      "title": "江流天地外，山色有无中。",
      "tname": "汉江临泛 / 汉江临眺",
      "names": "王维",
      "times": "唐",
      "id": 105,
      "text": "楚塞三湘接，荆门九派通。江流天地外，山色有无中。郡邑浮前浦，波澜动远空。襄阳好风日，留醉与山翁。"
    },
    {
      "title": "至今窥牧马，不敢过临洮。",
      "tname": "哥舒歌",
      "names": "西鄙人",
      "times": "唐",
      "id": 106,
      "text": "北斗七星高，哥舒夜带刀。至今窥牧马，不敢过临洮。"
    },
    {
      "title": "倚杖柴门外，临风听暮蝉。",
      "tname": "辋川闲居赠裴秀才迪",
      "names": "王维",
      "times": "唐",
      "id": 107,
      "text": "寒山转苍翠，秋水日潺湲。倚杖柴门外，临风听暮蝉。渡头馀落日，墟里上孤烟。复值接舆醉，狂歌五柳前。"
    },
    {
      "title": "借问汉宫谁得似，可怜飞燕倚新妆。",
      "tname": "清平调·其二",
      "names": "李白",
      "times": "唐",
      "id": 108,
      "text": "一枝红艳露凝香，云雨巫山枉断肠。借问汉宫谁得似，可怜飞燕倚新妆。"
    },
    {
      "title": "寥落古行宫，宫花寂寞红。",
      "tname": "行宫",
      "names": "元稹",
      "times": "唐",
      "id": 109,
      "text": "寥落古行宫，宫花寂寞红。白头宫女在，闲坐说玄宗。"
    },
    {
      "title": "肠断未忍扫，眼穿仍欲归。",
      "tname": "落花",
      "names": "李商隐",
      "times": "唐",
      "id": 110,
      "text": "高阁客竟去，小园花乱飞。参差连曲陌，迢递送斜晖。肠断未忍扫，眼穿仍欲归。芳心向春尽，所得是沾衣。"
    },
    {
      "title": "岩扉松径长寂寥，惟有幽人自来去。",
      "tname": "夜归鹿门山歌 / 夜归鹿门歌",
      "names": "孟浩然",
      "times": "唐",
      "id": 111,
      "text": "山寺钟鸣昼已昏，渔梁渡头争渡喧。人随沙岸向江村，余亦乘舟归鹿门。鹿门月照开烟树，忽到庞公栖隐处。岩扉松径长寂寥，惟有幽人自来去。"
    },
    {
      "title": "岭树重遮千里目，江流曲似九回肠。",
      "tname": "登柳州城楼寄漳汀封连四州",
      "names": "柳宗元",
      "times": "唐",
      "id": 112,
      "text": "城上高楼接大荒，海天愁思正茫茫。惊风乱飐芙蓉水，密雨斜侵薜荔墙。岭树重遮千里目，江流曲似九回肠。共来百越文身地，犹自音书滞一乡。"
    },
    {
      "title": "文翁翻教授，不敢倚先贤。",
      "tname": "送梓州李使君",
      "names": "王维",
      "times": "唐",
      "id": 113,
      "text": "万壑树参天，千山响杜鹃。山中一夜雨，树杪百重泉。汉女输橦布，巴人讼芋田。文翁翻教授，不敢倚先贤。"
    },
    {
      "title": "春心莫共花争发，一寸相思一寸灰！",
      "tname": "无题·飒飒东风细雨来",
      "names": "李商隐",
      "times": "唐",
      "id": 114,
      "text": "飒飒东风细雨来，芙蓉塘外有轻雷。金蟾啮锁烧香入，玉虎牵丝汲井回。贾氏窥帘韩掾少，宓妃留枕魏王才。春心莫共花争发，一寸相思一寸灰！"
    },
    {
      "title": "未谙姑食性，先遣小姑尝。",
      "tname": "新嫁娘词",
      "names": "王建",
      "times": "唐",
      "id": 115,
      "text": "三日入厨下，洗手作羹汤。未谙姑食性，先遣小姑尝。"
    },
    {
      "title": "君言不得意，归卧南山陲。",
      "tname": "送别",
      "names": "王维",
      "times": "唐",
      "id": 116,
      "text": "下马饮君酒，问君何所之？君言不得意，归卧南山陲。但去莫复问，白云无尽时。"
    },
    {
      "title": "远路应悲春晼晚，残宵犹得梦依稀。",
      "tname": "春雨",
      "names": "李商隐",
      "times": "唐",
      "id": 117,
      "text": "怅卧新春白袷衣，白门寥落意多违。红楼隔雨相望冷，珠箔飘灯独自归。远路应悲春晼晚，残宵犹得梦依稀。玉珰缄札何由达，万里云罗一雁飞。"
    },
    {
      "title": "感此怀故人，中宵劳梦想。",
      "tname": "夏日南亭怀辛大",
      "names": "孟浩然",
      "times": "唐",
      "id": 118,
      "text": "山光忽西落，池月渐东上。散发乘夕凉，开轩卧闲敞。荷风送香气，竹露滴清响。欲取鸣琴弹，恨无知音赏。感此怀故人，中宵劳梦想。"
    },
    {
      "title": "玉阶生白露，夜久侵罗袜。",
      "tname": "玉阶怨",
      "names": "李白",
      "times": "唐",
      "id": 119,
      "text": "玉阶生白露，夜久侵罗袜。却下水晶帘，玲珑望秋月。"
    },
    {
      "title": "炙手可热势绝伦，慎莫近前丞相嗔！",
      "tname": "丽人行",
      "names": "杜甫",
      "times": "唐",
      "id": 120,
      "text": "三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春，蹙金孔雀银麒麟。头上何所有？翠微盍叶垂鬓唇。背后何所见？珠压腰衱稳称身。就中云幕椒房亲，赐名大国虢与秦。紫驼之峰出翠釜，水精之盘行素鳞。犀箸厌饫久未下，鸾刀缕切空纷纶。黄门飞鞚不动尘，御厨络绎送八珍。箫鼓哀吟感鬼神，宾从杂遝实要津。后来鞍马何逡巡，当轩下马入锦茵。杨花雪落覆白苹，青鸟飞去衔红巾。炙手可热势绝伦，慎莫近前丞相嗔！"
    },
    {
      "title": "感此伤妾心，坐愁红颜老。",
      "tname": "长干行·其一",
      "names": "李白",
      "times": "唐",
      "id": 121,
      "text": "妾发初覆额，折花门前剧。郎骑竹马来，绕床弄青梅。同居长干里，两小无嫌猜，十四为君妇，羞颜未尝开。低头向暗壁，千唤不一回。十五始展眉，愿同尘与灰。常存抱柱信，岂上望夫台。十六君远行，瞿塘滟滪堆。五月不可触，猿声天上哀。门前迟行迹，一一生绿苔。苔深不能扫，落叶秋风早。八月蝴蝶来，双飞西园草。感此伤妾心，坐愁红颜老。早晚下三巴，预将书报家。相迎不道远，直至长风沙。"
    },
    {
      "title": "应共冤魂语，投诗赠汨罗。",
      "tname": "天末怀李白",
      "names": "杜甫",
      "times": "唐",
      "id": 122,
      "text": "凉风起天末，君子意如何。鸿雁几时到，江湖秋水多。文章憎命达，魑魅喜人过。应共冤魂语，投诗赠汨罗。"
    },
    {
      "title": "寂寞空庭春欲晚，梨花满地不开门。",
      "tname": "春怨",
      "names": "刘方平",
      "times": "唐",
      "id": 123,
      "text": "纱窗日落渐黄昏，金屋无人见泪痕。寂寞空庭春欲晚，梨花满地不开门。"
    },
    {
      "title": "请君试问东流水，别意与之谁短长。",
      "tname": "金陵酒肆留别",
      "names": "李白",
      "times": "唐",
      "id": 124,
      "text": "风吹柳花满店香，吴姬压酒唤客尝。金陵子弟来相送，欲行不行各尽觞。请君试问东流水，别意与之谁短长。"
    },
    {
      "title": "遥怜小儿女，未解忆长安。",
      "tname": "月夜",
      "names": "杜甫",
      "times": "唐",
      "id": 125,
      "text": "今夜鄜州月，闺中只独看。遥怜小儿女，未解忆长安。香雾云鬟湿，清辉玉臂寒。何时倚虚幌，双照泪痕干。"
    },
    {
      "title": "但见泪痕湿，不知心恨谁。",
      "tname": "怨情",
      "names": "李白",
      "times": "唐",
      "id": 126,
      "text": "美人卷珠帘，深坐颦蛾眉。但见泪痕湿，不知心恨谁。"
    },
    {
      "title": "报道山中去，归时每日斜。",
      "tname": "寻陆鸿渐不遇",
      "names": "皎然",
      "times": "唐",
      "id": 127,
      "text": "移家虽带郭，野径入桑麻。近种篱边菊，秋来未著花。扣门无犬吠，欲去问西家。报道山中去，归时每日斜。"
    },
    {
      "title": "醉月频中圣，迷花不事君。",
      "tname": "赠孟浩然",
      "names": "李白",
      "times": "唐",
      "id": 128,
      "text": "吾爱孟夫子，风流天下闻。红颜弃轩冕，白首卧松云。醉月频中圣，迷花不事君。高山安可仰，徒此揖清芬。"
    },
    {
      "title": "月照城头乌半飞，霜凄万树风入衣。",
      "tname": "琴歌",
      "names": "李颀",
      "times": "唐",
      "id": 129,
      "text": "主人有酒欢今夕，请奏鸣琴广陵客。月照城头乌半飞，霜凄万树风入衣。铜炉华烛烛增辉，初弹渌水后楚妃。一声已动物皆静，四座无言星欲稀。清淮奉使千馀里，敢告云山从此始。"
    },
    {
      "title": "卧龙跃马终黄土，人事音书漫寂寥。",
      "tname": "阁夜",
      "names": "杜甫",
      "times": "唐",
      "id": 130,
      "text": "岁暮阴阳催短景，天涯霜雪霁寒宵。五更鼓角声悲壮，三峡星河影动摇。野哭千家闻战伐，夷歌数处起渔樵。卧龙跃马终黄土，人事音书漫寂寥。"
    },
    {
      "title": "不觉碧山暮，秋云暗几重。",
      "tname": "听蜀僧濬弹琴 / 听蜀僧浚弹琴",
      "names": "李白",
      "times": "唐",
      "id": 131,
      "text": "蜀僧抱绿绮，西下峨眉峰。为我一挥手，如听万壑松。客心洗流水，馀响入霜钟。不觉碧山暮，秋云暗几重。"
    },
    {
      "title": "草木有本心，何求美人折！",
      "tname": "感遇十二首·其一",
      "names": "张九龄",
      "times": "唐",
      "id": 132,
      "text": "兰叶春葳蕤，桂华秋皎洁。欣欣此生意，自尔为佳节。谁知林栖者，闻风坐相悦。草木有本心，何求美人折！"
    },
    {
      "title": "忽闻歌古调，归思欲沾巾。",
      "tname": "和晋陵陆丞早春游望",
      "names": "杜审言",
      "times": "唐",
      "id": 133,
      "text": "独有宦游人，偏惊物候新。云霞出海曙，梅柳渡江春。淑气催黄鸟，晴光转绿蘋。忽闻歌古调，归思欲沾巾。"
    },
    {
      "title": "雉雊麦苗秀，蚕眠桑叶稀。",
      "tname": "渭川田家",
      "names": "王维",
      "times": "唐",
      "id": 134,
      "text": "斜阳照墟落，穷巷牛羊归。野老念牧童，倚杖候荆扉。雉雊麦苗秀，蚕眠桑叶稀。田夫荷锄至，相见语依依。即此羡闲逸，怅然吟式微。"
    },
    {
      "title": "巫峡啼猿数行泪，衡阳归雁几封书。",
      "tname": "送李少府贬峡中王少府贬长沙",
      "names": "高适",
      "times": "唐",
      "id": 135,
      "text": "嗟君此别意何如，驻马衔杯问谪居。巫峡啼猿数行泪，衡阳归雁几封书。青枫江上秋帆远，白帝城边古木疏。圣代即今多雨露，暂时分手莫踌躇。"
    },
    {
      "title": "岭猿同旦暮，江柳共风烟。",
      "tname": "新年作",
      "names": "刘长卿",
      "times": "唐",
      "id": 136,
      "text": "乡心新岁切，天畔独潸然。老至居人下，春归在客先。岭猿同旦暮，江柳共风烟。已似长沙傅，从今又几年。"
    },
    {
      "title": "直道相思了无益，未妨惆怅是清狂。",
      "tname": "无题·重帏深下莫愁堂",
      "names": "李商隐",
      "times": "唐",
      "id": 137,
      "text": "重帏深下莫愁堂，卧后清宵细细长。神女生涯原是梦，小姑居处本无郎。风波不信菱枝弱，月露谁教桂叶香。直道相思了无益，未妨惆怅是清狂。"
    },
    {
      "title": "人生如此自可乐，岂必局束为人鞿。",
      "tname": "山石",
      "names": "韩愈",
      "times": "唐",
      "id": 138,
      "text": "山石荦确行径微，黄昏到寺蝙蝠飞。升堂坐阶新雨足，芭蕉叶大栀子肥。僧言古壁佛画好，以火来照所见稀。铺床拂席置羹饭，疏粝亦足饱我饥。夜深静卧百虫绝，清月出岭光入扉。天明独去无道路，出入高下穷烟霏。山红涧碧纷烂漫，时见松枥皆十围。当流赤足踏涧石，水声激激风吹衣。人生如此自可乐，岂必局束为人鞿。嗟哉吾党二三子，安得至老不更归。"
    },
    {
      "title": "登高壮观天地间，大江茫茫去不还。",
      "tname": "庐山谣寄卢侍御虚舟",
      "names": "李白",
      "times": "唐",
      "id": 139,
      "text": "我本楚狂人，凤歌笑孔丘。手持绿玉杖，朝别黄鹤楼。五岳寻仙不辞远，一生好入名山游。庐山秀出南斗傍，屏风九叠云锦张。影落明湖青黛光，金阙前开二峰长，银河倒挂三石梁。香炉瀑布遥相望，回崖沓嶂凌苍苍。翠影红霞映朝日，鸟飞不到吴天长。登高壮观天地间，大江茫茫去不还。黄云万里动风色，白波九道流雪山。好为庐山谣，兴因庐山发。闲窥石镜清我心，谢公行处苍苔没。早服还丹无世情，琴心三叠道初成。遥见仙人彩云里，手把芙蓉朝玉京。先期汗漫九垓上，愿接卢敖游太清。"
    },
    {
      "title": "休问梁园旧宾客，茂陵秋雨病相如。",
      "tname": "寄令狐郎中",
      "names": "李商隐",
      "times": "唐",
      "id": 140,
      "text": "嵩云秦树久离居，双鲤迢迢一纸书。休问梁园旧宾客，茂陵秋雨病相如。"
    },
    {
      "title": "莫见长安行乐处，空令岁月易蹉跎。",
      "tname": "送魏万之京",
      "names": "李颀",
      "times": "唐",
      "id": 141,
      "text": "朝闻游子唱离歌，昨夜微霜初渡河。鸿雁不堪愁里听，云山况是客中过。关城树色催寒近，御苑砧声向晚多。莫见长安行乐处，空令岁月易蹉跎。"
    },
    {
      "title": "谁爱风流高格调，共怜时世俭梳妆。",
      "tname": "贫女",
      "names": "秦韬玉",
      "times": "唐",
      "id": 142,
      "text": "蓬门未识绮罗香，拟托良媒益自伤。谁爱风流高格调，共怜时世俭梳妆。敢将十指夸针巧，不把双眉斗画长。苦恨年年压金线，为他人作嫁衣裳。"
    },
    {
      "title": "天长路远魂飞苦，梦魂不到关山难。",
      "tname": "长相思·其一",
      "names": "李白",
      "times": "唐",
      "id": 143,
      "text": "长相思，在长安。络纬秋啼金井阑，微霜凄凄簟色寒。孤灯不明思欲绝，卷帷望月空长叹。美人如花隔云端！上有青冥之长天，下有渌水之波澜。天长路远魂飞苦，梦魂不到关山难。长相思，摧心肝！"
    },
    {
      "title": "古木无人径，深山何处钟。",
      "tname": "过香积寺",
      "names": "王维",
      "times": "唐",
      "id": 144,
      "text": "不知香积寺，数里入云峰。古木无人径，深山何处钟。泉声咽危石，日色冷青松。薄暮空潭曲，安禅制毒龙。"
    },
    {
      "title": "解释春风无限恨，沉香亭北倚栏杆。",
      "tname": "清平调·名花倾国两相欢",
      "names": "李白",
      "times": "唐",
      "id": 145,
      "text": "名花倾国两相欢，常得君王带笑看。解释春风无限恨，沉香亭北倚栏杆。"
    },
    {
      "title": "三春白雪归青冢，万里黄河绕黑山。",
      "tname": "征人怨 / 征怨",
      "names": "柳中庸",
      "times": "唐",
      "id": 146,
      "text": "岁岁金河复玉关，朝朝马策与刀环。三春白雪归青冢，万里黄河绕黑山。"
    },
    {
      "title": "绿竹入幽径，青萝拂行衣。",
      "tname": "下终南山过斛斯山人宿置酒",
      "names": "李白",
      "times": "唐",
      "id": 147,
      "text": "暮从碧山下，山月随人归。却顾所来径，苍苍横翠微。相携及田家，童稚开荆扉。绿竹入幽径，青萝拂行衣。欢言得所憩，美酒聊共挥。长歌吟松风，曲尽河星稀。我醉君复乐，陶然共忘机。"
    },
    {
      "title": "丹青不知老将至，富贵于我如浮云。",
      "tname": "丹青引赠曹将军霸 / 丹青引赠曹霸将军",
      "names": "杜甫",
      "times": "唐",
      "id": 148,
      "text": "将军魏武之子孙，于今为庶为清门。英雄割据虽已矣，文采风流今尚存。学书初学卫夫人，但恨无过王右军。丹青不知老将至，富贵于我如浮云。开元之中常引见，承恩数上南薰殿。凌烟功臣少颜色，将军下笔开生面。良相头上进贤冠，猛将腰间大羽箭。褒公鄂公毛发动，英姿飒爽来酣战。先帝御马五花骢，画工如山貌不同。是日牵来赤墀下，迥立阊阖生长风。诏谓将军拂绢素，意匠惨淡经营中。斯须九重真龙出，一洗万古凡马空。玉花却在御榻上，榻上庭前屹相向。至尊含笑催赐金，圉人太仆皆惆怅。弟子韩干早入室，亦能画马穷殊相。干惟画肉不画骨，忍使骅骝气凋丧。将军画善盖有神，必逢佳士亦写真。即今漂泊干戈际，屡貌寻常行路人。途穷反遭俗眼白，世上未有如公贫。但看古来盛名下，终日坎壈缠其身。"
    },
    {
      "title": "大漠穷秋塞草腓，孤城落日斗兵稀。",
      "tname": "燕歌行",
      "names": "高适",
      "times": "唐",
      "id": 149,
      "text": "汉家烟尘在东北，汉将辞家破残贼。男儿本自重横行，天子非常赐颜色。摐金伐鼓下榆关，旌旆逶迤碣石间。校尉羽书飞瀚海，单于猎火照狼山。山川萧条极边土，胡骑凭陵杂风雨。战士军前半死生，美人帐下犹歌舞。大漠穷秋塞草腓，孤城落日斗兵稀。身当恩遇恒轻敌，力尽关山未解围。铁衣远戍辛勤久，玉箸应啼别离后。少妇城南欲断肠，征人蓟北空回首。边庭飘飖那可度，绝域苍茫更何有。杀气三时作阵云，寒声一夜传刁斗。相看白刃血纷纷，死节从来岂顾勋。君不见沙场征战苦，至今犹忆李将军。"
    },
    {
      "title": "幽映每白日，清辉照衣裳。",
      "tname": "阙题",
      "names": "刘昚虚",
      "times": "唐",
      "id": 150,
      "text": "道由白云尽，春与青溪长。时有落花至，远随流水香。闲门向山路，深柳读书堂。幽映每白日，清辉照衣裳。"
    },
    {
      "title": "归山深浅去，须尽丘壑美。",
      "tname": "崔九欲往南山马上口号与别 / 留别王维 / 送崔九",
      "names": "裴迪",
      "times": "唐",
      "id": 151,
      "text": "归山深浅去，须尽丘壑美。莫学武陵人，暂游桃源里。"
    },
    {
      "title": "溪花与禅意，相对亦忘言。",
      "tname": "寻南溪常山道人隐居 / 寻南溪常道士",
      "names": "刘长卿",
      "times": "唐",
      "id": 152,
      "text": "一路经行处，莓苔见履痕。白云依静渚，春草闭闲门。过雨看松色，随山到水源。溪花与禅意，相对亦忘言。"
    },
    {
      "title": "无端嫁得金龟婿，辜负香衾事早朝。",
      "tname": "为有",
      "names": "李商隐",
      "times": "唐",
      "id": 153,
      "text": "为有云屏无限娇，凤城寒尽怕春宵。无端嫁得金龟婿，辜负香衾事早朝。"
    },
    {
      "title": "心断新丰酒，销愁斗几千。",
      "tname": "风雨",
      "names": "李商隐",
      "times": "唐",
      "id": 154,
      "text": "凄凉宝剑篇，羁泊欲穷年。黄叶仍风雨，青楼自管弦。新知遭薄俗，旧好隔良缘。心断新丰酒，销愁斗几千。"
    },
    {
      "title": "松月生夜凉，风泉满清听。",
      "tname": "宿业师山房期丁大不至 / 宿业师山房待丁大不至",
      "names": "孟浩然",
      "times": "唐",
      "id": 155,
      "text": "夕阳度西岭，群壑倏已暝。松月生夜凉，风泉满清听。樵人归欲尽，烟鸟栖初定。之子期宿来，孤琴候萝径。"
    },
    {
      "title": "世事茫茫难自料，春愁黯黯独成眠。",
      "tname": "寄李儋元锡",
      "names": "韦应物",
      "times": "唐",
      "id": 156,
      "text": "去年花里逢君别，今日花开已一年。世事茫茫难自料，春愁黯黯独成眠。身多疾病思田里，邑有流亡愧俸钱。闻道欲来相问讯，西楼望月几回圆。"
    },
    {
      "title": "一声何满子，双泪落君前。",
      "tname": "宫词·故国三千里",
      "names": "张祜",
      "times": "唐",
      "id": 157,
      "text": "故国三千里，深宫二十年。一声何满子，双泪落君前。"
    },
    {
      "title": "啼时惊妾梦，不得到辽西。",
      "tname": "春怨 / 伊州歌",
      "names": "金昌绪",
      "times": "唐",
      "id": 158,
      "text": "打起黄莺儿，莫教枝上啼。啼时惊妾梦，不得到辽西。"
    },
    {
      "title": "莫嫌旧日云中守，犹堪一战取功勋。",
      "tname": "老将行",
      "names": "王维",
      "times": "唐",
      "id": 159,
      "text": "少年十五二十时，步行夺得胡马骑。射杀中山白额虎，肯数邺下黄须儿！一身转战三千里，一剑曾当百万师。汉兵奋迅如霹雳，虏骑崩腾畏蒺藜。卫青不败由天幸，李广无功缘数奇。自从弃置便衰朽，世事蹉跎成白首。昔时飞箭无全目，今日垂杨生左肘。路旁时卖故侯瓜，门前学种先生柳。苍茫古木连穷巷，寥落寒山对虚牖。誓令疏勒出飞泉，不似颍川空使酒。贺兰山下阵如云，羽檄交驰日夕闻。节使三河募年少，诏书五道出将军。试拂铁衣如雪色，聊持宝剑动星文。愿得燕弓射大将，耻令越甲鸣吾军。莫嫌旧日云中守，犹堪一战取功勋。"
    },
    {
      "title": "回舟不待月，归去越王家。",
      "tname": "子夜吴歌·夏歌",
      "names": "李白",
      "times": "唐",
      "id": 160,
      "text": "镜湖三百里，菡萏发荷花。五月西施采，人看隘若耶。回舟不待月，归去越王家。"
    }
  ]
}